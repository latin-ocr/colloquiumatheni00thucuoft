9

De hac insula et urbe, cui idem fuit nomen, pauca
ab antiquis scriptoribus nobis tradita sunt 1). Erat, ut jam
diximus, colonia Lacedaemoniorum vetus 2). In colloquio a
Thucydide proposito Melii se praedicant libertate usos esse
septingentos annos 3). Hanc libertatem etiam adversus Per—
sas conservaverant. Eos enim et Siphnios et Seriphios ex
insulanis solos de terra et aqua Xerxi danda recusavisse
narrat Herodotus. Ad Persas repellendos cum ceteris Graecis
sunt profecti duabus navibus quinquagenarii remigii4>. In-
telligimus igitur lianc insulam et libertatis amore incensam
et pro magnitudine opulentam fuisse ac numerum aliquem
in Cycladibus obtinuisse. Etenim frugum est lertilissima
et portum habet magnum et egregium 5). Paucorum ad—
ministratione civitatem gubernatam fuisse et ex origine ejus
et eo, quod non ad populum, sed apud pauCOS‚ qui in
magistratu essent, Atheniensibus Thucydides narraverit licuisse
dicere, colligere possumus 6).

Athenienses igitur duodequadraginta navibus et militum
ferme tribus milibus ad insulam potiendam profecti sunt.
Hi colloquio illo interposito, in quo Melii admonentes eos et
obsecrantes, ut ne sibi, qui neutrorum secuti essent partes
· neque Atheniensium neque Lacedaemoniorum, communi jure
gentium violato vim inferrent, non auditi suut, urbem obsi-
dione et a terra et a mari clauserunt. Deinde quum
maxima pars exercitus Atheniensium praesidio relicto, quod
urbem commeatu exclusam fame et angustiis ejus generis ad
deditionem cogeret, domum revertit, duas prosperas erup—
tiones faciunt Melii. Tum subsidio Athenis misso, duce
Philocrate, etiam graviore obsidione pressi, simul accedente
proditione quadam in oppido se dant in fidem Atheniensium.

 

³) Haeo in unum locum vide collecta a Tournefortio (Relation d’un
voyage du Levant, p. 145 et sequ.)‚ qui omnium accuratissime Melum
et antiquam et recentiorem descripsit et auctores commemoravit.

²) Ita praeter Thuc. commemorant Herodot. VIII. 46 etz 48, et Xen.
Ἐλλην. II. 2. Cfr. Mun. Orch. p. 316 et sequ.

³) V. 112. ⁴) Hdt. a. l. ⁵) Tournef. a. 1.

⁶) Cfr. Popp. Prol. I. p. 277.

