¹16

Cl. Atl1. Non ita, si quidem prudenter consultaritis. Neque
enim de virtute vobis aequa conditione est certamen, ne
dedecus admittatis⁷ seds, de salute potius consilium, ue
longe potentioribus resistatis.

CII. Mel. At. scimus res bellicas nonnumquam magis com-
muni evenire Marte, quam pro dispari utrorumque multi—
tudine. Ceterum nobis, si cesserimus, continuo nibil erit
spei, dum vero strenue agitur, etiam nunc rem nostram
spes sustentandi.

CIII. Ath. Spes vero, animorum in periculis consolatio,
eos, qui magnis copiis ornati ea utuntur, etiam si damno
alliciat, non funditus perdit. Verum qui omnes fortunas in
aleam dant — nam illa est natura larga promissis — iis
et qualis sit intelligitur, quum lapsi sunt, neque in quo
jam cautionem quis ejus cognitae adbibere possit relinquit
quicquam. Quod vos, qui infirmi estis atque uno momento
quasi libramini, nolitote experiri neque similes plerisque esse,
quibus quum liceat ope humanarum rerum adhuc servari,
ubi eos laborantes destituerunt certae spes, ad incertas se
conferunt vaticiniaque et oracula et quaecunque ejus generis
vana spe mortales pervertunt.

CIV. Mel. Difficile nos quoque, sic pro certo habete, illud
quidem futurum censemus non solum cum opibus vestris,
sed etiam cum fortuna nisi aequata conditione certamen
sustinere. Verum tamen et fortuna deo juvante non infe-
riores nos futuros esse confidimus, quod pii injustis ohsi-
stamus, et, ab opibus quod abest, id Lacedaemoniorum no—
bis societatem suppleturam, qui, si minus alius cujusdam
rei, at cognationis causa et pudore commoti opem serre
necessario cogantur. Neque ita temere omnino fidentes
sumus.

CV. Ath. At primum, quod ad deos attinet, benignitate
eorum nec nos quidem putamus impares futuros. Nihil

 

