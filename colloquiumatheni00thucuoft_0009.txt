5

Dum Corinthii, qui aliquamdiu, quonam res inclinarent,
exspectaverant, Argivis relictis ad Lacedaemonios se rursus
converterunt 1), Alcibiades per societatem Argivam Athenien—
sibus Peloponnesi quoque imperium ut pararet operam dabat.
Ejusque consiliis perficiendis aptissimi adjutores luerunt Argivi,
qui rebus suis hac societate auctis conlisi tempus duxerunt
esse fines extendendi atque ipsos Lacedaemonios provocandi
ad bellum, quo imperii sui Peloponnesi fundamenta jacerent.
Nihil nimirum minus spectabat bellum, quo Epidaurios, iis
finitimos, Lacedaemoniorum socios, lacessiverunt, non quod
Apollini, ut perhibuerunt, sacrificium quoddam deberetur, sed
quod ipsi Epidaurum occupare volebant. Quo facto et Co-
rinthios pacatos sperabant futuros esse et breviore itinere quam
circa promontorium Scyllaeum proficiscentes opem Athenienses
iis ferre poterant 2).

Alcibiades igitur Patrensibus, ut. murum usque ad mare
perducant persuadet et in Rhio Achaico munitionem instituere
conatur 3), quod si Corinthiis et Sicyoniis non impedientibus
processiset, Athenienses, qui non solum Naupactum ejusque
portum opportunissimum, sed etiam Antirrhium tenebant,
angusto introitu sinus Corinthiaci potiti essent, Argivi autem
duabus irruptionibus in Epidauriam factis eam devastarunt
nihil prohibentibus Lacedaemoniis, qui quum et semel et
iterum castra movissent, religione mensis Carnei et sacrificiis
in finium transitu non litantibus commoti domum rever-

terunt 4).

Sequente hieme Athenienses, quum Lacedaemonii se
insciis trans mare Epidaurum trecentorum militum submi—
sissent, admonitu Alcibiadis et Argivorum Pylum summo
cum damno Lacedaemoniorum Messenios et Ilotas reducunt,
quos eodem anno, quo pax composita est, post multa
colloquia demum Lacedaemoniis obsecuti, quum praesidio
suarum ipsi copiarum iis minus nocentium locum tenerent
etiamtum, deduxerant 5). Nam id quod foedere vel imprimis

 

¹) V. 48. cfr. V. 32. ²) V. 53. ³) V. 52.
⁴) V. 54 et 55. ⁵) V. 56 et 35. Cfr. IV. 3 et 41.

