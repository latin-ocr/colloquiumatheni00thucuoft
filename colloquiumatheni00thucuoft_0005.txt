Bellum, quod Melo, coloniae antiquitus Lacedaemone deduc-
tae, Athenienses sexto decimo anno Peloponnesiaci ⁴belli in—
tulerunt, memoria est dignissimum et propter libertatis
amorem atque erga origines pietatem, quibus permotus ille
populus exiguis copiis instructus potentissimae civitati Graeciae
resistebat, et propter calamitatem miserrimam, qua, quum
in dicionem tandem Atheniensium se permisisset, ab iis in—
teriit. Quod sactum est aliquot menses ante notabile bellum
Syracusanum.

Atque hanc rem Thucydides mentibus animisque ho—
minum et antiqui et recentioris temporis commendavit ora-
tione huic narrationi inserta. Quum enim Athenienses, quo-
rum classi praefuerunt Cleomedes et Tisias, ad Melum appu—
lissent, antequam eam adorirentur, missi sunt, qui de urbe
tradenda et pace conditionibus interpositis cum Meliis agerent.
Hos igitur legatos Thucydides cum magistratibus quibusdam
Meliis — nam ad eos tantum, non ad concionem admissi
sunt -- colloquentes inducit, quo colloquio de re proposita
quae sentiant quaeque postulent pronuntient utrique. Quum
alteri medii ut antea volentes esse pacem petant, alteri
magnitudine suarum rerum confidentes eos impellunt,
ut sibi se subjiciant eadem lege, qua plerique populi nomine
sociorum imperio eorum tenebantur. Haec autem postulatio
eo magis erat inexorabilis, quod Melii erant insulani, qui aut
tributum penderent subjecti socii aut non exsisterent, quo
facto nihil ab illis sibi esset periculi, sua plurimi interesse
Athenienses in animum induxerant 1). Qua igitur de causa
jam antea sexto anno Peloponnesiaci belli ad Melum subigen—
dam profecti erant 2), eadem hoc alterum susceperunt bellum
cum majore etiam numero militum gravis armaturae, quum ex
eventu prioris belli illos sub potestatem suam invito se animo

 

1) Cfr. Thuc. V. 99. ²) 111. 91.

