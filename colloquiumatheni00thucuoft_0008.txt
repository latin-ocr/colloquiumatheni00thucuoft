4

Neque tamen Argivi hostilia utique adversus Lacedae- ’
monios induere ausi sunt nisi ante ab iis Tegeatis ad se
distractis. Quod quum non potuissent et cum Boeotis feliciter
incepta societatis actio praeter spem evenisset 1) atque adeo
Athenienses tum foedere Lacedaemoniis junctOS, quibus Boe-
oti ignaris ad societatem Laconicam non accessissent, quae
tamen societas ab illorum consilio erat separata, timerent,
spiritus in eo quidem tempore remittunt ac Lacedaemoniis
pacis conditiones ultro ferunt 2). Lacedaemonii autem volun-
tati eorum morem gesserunt, quoniam hoc jam anno, quo pax
Niciae confecta est, novis Ephoris constitutis, ex iis imprimis
Cleobulus et Xenares, qui paci illi adversabantur, nova sub-
sidia Atheniensibus resistendi quaerebant 3). Attamen foedus
Argivorum ct Lacaedemoniorum ad irritum cecidit. Nam
Athenis quoque novis intercedentibus cum Lacedaemoniis con-
troversiis 4) praeter ceteros Alcibiades, qui magnam-impli—
cationem rerum ad suum usum scite flectebat, toto animo
pacem tollere studebat. Is igitur privatim ad Argivos mittit,
ut ipsi curn Mantinensibus et Eleis se conferrent Athenas
societatemque peterent. Illi vero ubi verum statum conjunc—
tionis Atheniensium et Spartiatarum resciscunt, misso foedere
Laconico, quod ante quaesierant, libentissime transeunt ad
Athenienses. Atque secus cadebant et Lacedaemoniorum le—
gationes de' controversiis componendis et Niciae conatus stu·
diaque pacem tuendi, Athenis per Alcibiadem, Spartae per
Xenarem eosque qui ab eo stabant 5).

Postquam igitur Athenienses foederis quasi ulciscendi
causa, quod Lacedaemonii cum Boeotis privato consilio mi-
serant, ipsi cum Argivis eorumque sociis Mantinensibus et Eleis
foedus ad mutuum bellum defendendum percusserunt, quod
factum est duodecimo belli anno, simultates utriusque gentis
etiam graviores fiebant et in acie sociorum collocati inter se
pugnabant, quamquam societatem et amicitiam non sollemniter

renuntiarunt.

 

1) v. 36-38, 2) v. 40 et 41. ³) v. 36.
⁴) v. 39 et 42. 5) V. 43-47. ‚

